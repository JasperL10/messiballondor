<!DOCTYPE html>

<html lang="nl">

<head>
  <link rel="stylesheet" href="style.css" />
  <title>Feyenoord Rotterdam</title>
  <meta charset="UTF-8" />
</head>

<body>
  <div class="page">

    <header>
      <h1>Feyenoord Rotterdam</h1>
    </header>

    <nav>
      <ul>
        <li><a href="index.html">introductie</a></li>
        <li><a href="info.html">prijzen</a></li>
        <li><a class="active" href="overmij.html">geschiedenis</a></li>
        <li><a href= "prijzen.html">muziek</a></li>
      </ul>
    </nav>
    <div class="item">
      <img class="item-plaatje" src="afbeeldingen/historie.jpeg" alt="hancko">
      <p class="item-tekst">
    <main>
      <p>De geschiedenis van Feyenoord behandelt het ontstaan en de ontwikkelingen van de Rotterdamse voetbalclub Feyenoord. De club is op 19 juli 1908 opgericht in het Rotterdamse stadsdeel Feijenoord waar het haar huidige naam aan ontleent. Sinds de promotie in 1921 naar de hoogste voetbalafdeling van Nederland behoort de club onafgebroken tot de beste voetbalclubs van het land.

        Dit artikel geeft een samenvatting van ontwikkelingen die van grote invloed zijn geweest op de vorming van Feyenoord. Vanwege de oprichting van Feyenoord in het begin van de 20e eeuw geeft haar geschiedenis tevens een weerspiegeling hoe vele nationale en internationale ontwikkelingen van invloed waren op leden en supporters van de club, en het voetbal in Nederland. Zo was sport in het begin van de 20e eeuw voornamelijk weggelegd voor de hogere sociale klassen en hebben volksclubs als Feyenoord bijgedragen aan de populariteit van de sport onder alle lagen van de Nederlandse maatschappij. Feyenoord heeft vervolgens vele nationale en internationale prijzen gewonnen, met name sinds de invoering van het betaald voetbal met als absoluut hoogtepunt de winst van de Europacup I en Wereldbeker voetbal voor clubteams in 1970. Tegelijkertijd hebben internationale gebeurtenissen zoals de Tweede Wereldoorlog, het hooliganisme en de coronapandemie de club grote uitdagingen bezorgd die samen met interne problematiek uiteindelijk de club gevormd hebben.</p>
    <p> Nadat Feyenoord in de eerste helft van de jaren zestig drie landskampioenschappen heeft gevierd, groeit de honger naar internationaal succes. Een voorbode van dat succes is al te zien in 1963, wanneer Feyenoord in de halve finale van de Europa Cup 1 topclub Benfica treft. Zo’n vierduizend Rotterdamse fans geloven in een stunt en reizen de ploeg achterna naar Lissabon. 1.500 supporters doen dat met twee grote passagiersschepen, de Grote Beer en de Waterman, die onder massale belangstelling vanaf de kades tussen Rotterdam en Hoek van Holland worden uitgezwaaid. Ondanks de grote supportersschare is het Benfica van de grote meester Eusebio in de Portugese hoofdstad te sterk: het prachtige Europa Cup-avontuur eindigt met een 3-1 nederlaag.

      Tastbaar succes komt er enkele jaren later wél. In de tweede helft van de jaren zestig is gebouwd aan een ijzersterk team en onder leiding van de Oostenrijkse trainer Ernst Happel werpt dat zijn vruchten af. In een elftal met topspelers als Willem van Hanegem, Rinus Israel, Wim Jansen en Coen Moulijn (met 487 duels de Feyenoorder met de meeste wedstrijden ooit) zorgt de Zweedse spits Ove Kindvall op 6 mei 1970, voor het oog van 25.000 meegereisde fans, voor wat nog altijd hét hoogtepunt is in de geschiedenis van de club. Met een leep boogballetje, diep in de verlenging, beslist hij in het kolkende San Siro in Milaan de finale van het toernooi om de Europa Cup voor Landskampioenen tegen Celtic. Feyenoord wint als eerste Nederlandse club de Europa Cup I. Honderdduizenden supporters staan een dag later op een volgepakte Coolsingel om de helden te eren. Rotterdam zindert van genot!</p>
      </main>


   

  </div>
</body>

</html>